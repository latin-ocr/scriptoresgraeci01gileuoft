6

13.
ἥβᾳ μέν συ, Πρόαρχε, πεσὼν παίδων, τά ’γε ματρὸς
στάθέ ἐνὶ δνοφερῷ πένθει ἔθου φθίμενος.
ἀλλὰ καλόν τοι ὕπερθεν ἔπος τόδε πέτρος ἀείδει,
ὡς ἔθανες πρὸ φίλας μαρνάμενος πατρίδος.

14.

ἀκρίδι τᾷ κατ’ ἄρουραν ἀηδόνι, καὶ δρυοκοίτᾳ
τέττιγι ξυνὸν τύμβον ἔτευξε Μυρὼ,

παρθένιον στάξασα κόρα δάκρυ· δισσὰ γὰρ αὐτᾶς
παίγνι’ ὁ δυσπειθὴς ᾤχετ’ ἔχων Ἀΐδας.

15.

μνᾶμα τόδε φθιμένου μενεδαίου εἵσατο Δᾶμις
ἵππου, ἐπεὶ στέρνον τοῦδε δαφοινὸς Ἀρης

τύψε· μέλαν δέ οἶ αἷμα ταλαυρίνου διὰ χρωτὸς
ζέσσ), ἐπὶ δ’ ἀργαλέαν βῶλον ἔδευσε φόνῳ.

16.

ἀντί τοι εὐλεχέος θαλάμου, σεμνῶν θ’ ὑμεναίων
μάτηρ στᾶσε τάφῳ τῷδ’ ἐπὶ μαρμαρίνῳ

παρθενικὰν, μέτρον τε τεὸν καὶ κάλλος ἐχοῖσαν,
Θέρσι· ποτιφθέγκτα δ’ ἔπλεο καὶ φθιμένα.

17.
(ἑψόμεθ’, ὦ Μίλητε, φίλα πατρὶ, τὰν ἀθέμιστον
τῶν ἀνόμων Γαλατᾶν ὕβριν ἂναινόμεναι,
παρθενικαὶ τρισσαὶ πολιήτιδες, ἃς ὁ βίαιος
Κελτῶν εἷς ταύτην μοῖραν ἔτρεψεν ’Ἀρης.
οὐ ’γὰρ ἐμείναμεν αἷμα τὸδυσσεβὲς, οὐδ’ Ὑμέναιον
νυμφίον, ἀλλ’ Ἀΐδαν καδεμόν’ εὑρόμεθα.


8

Ἥρη μὲν παράκοιτις ἀγαλλομένη Διὸς εὐνῇ,
ἵστατο θαμβήσασα, καὶ ἤθελε ληΐζ εσθαι·
πασάων δ’ ἅτε Κύπρις ἀρειοτέρη γεγαυῖα,
μῆλον ἔχειν ἐπόθησεν, ὅτι κτέρας ἐστὶν Ἐρῶτων.
Ζεὺς δὲ θεῶν καὶ νεῖκος ἰδὼν καὶ παῖδα καλέσσας,
τοῖον ἐφεδρήσσοντα προσέννεπεν Ἑρμάωνα·
“ εἴ τινά που Ξάνθοιο παρ’ Ἰδαίοιο ῥεέθροις
παῖδα Πάριν Πριάμοιο τὸν ἀγλαὸν ἡβητῆρα
Τροίης βουκολέοντα κατ’ οὔρεα, τέκνον, ἀκούεις,
κείνῳ μῆλον ὄπαζε· διακρίνειν δὲ θεάων
κέκλεο καὶ βλεφάρων ξυνοχὴν καὶ κύκλα προσώπων.
ἦ δὲ διακρινθεῖσα φέρειν περίπυστον ὀπωπῆν,
κάρτος ἀρειοτέρης ἐχέτω καὶ κόσμον ὃπῶρης.”

ὣς 6 μὲν Ἑρμάωνι πατὴρ ἐπέτελλε Κρονίων.
αὐτὰρ 6 πατρῴῃσιν ἐφημοσύνῃσι πιθήσας,
εἷς ὁδὸν ἡγεμόνευε, καὶ οὐκ ἀμέλησε θεάων·
πᾶσα δὲ λωΐτέρην καὶ ἀμείνονα δίζετο μορφήν.
Κύπρις μὲν δολόμητις ἀναπτύξασα καλύπτρην,
καὶ περόνην θυόεντα διαστήσασα κομάων,
χρυσῷ μὲν πλοκάμους, χρυσῷ δ’ ἐστέψατο χαίτην.
τοῖα δὲ παῖδας Ἔρωτας ἀνηΰτησεν ἰδοῦσα·
“ ἐγγὺς ἀγὼν, φίλα τέκνα· περιπτύξασθε τιθήνην.
σήμερον ἀγλαΐαι με διακρίνουσι προσώπων.
δειμαίνω, τίνι μῆλον 6 βουκόλος οὗτος ὀπάσσει.
Ἥρην μὲν Χαρίτων ἱερὴν ἐνέπουσι τιθήνην,
φασὶ δὲ κοιρανίην μεθέπειν, καὶ σκῆπτρα φυλάσσειν·
καὶ πολέμων βασίλειαν ἀεὶ καλέουσιν Ἀθήνην.
μούνη Κύπρις ἄναλκις ἔην θεός· οὐ βασιλήων
κοιρανίην, οὐ δ’ ἔγχος Ἀρήϊον, οὐ βέλος ἕλκω.
ἀλλὰ τί δειμαίνω περιώσιον; ἀντὶ μὲν αἰχμῆς,


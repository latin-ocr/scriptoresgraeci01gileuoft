30

ἐκ Διὸς ἑλκόμενον πόλεμον μαντεύετο σάλπιγξ. ’“
οἷ δ’ ἦγον προπάροιθεν· ὁδὸς δ’ ἐβαρύνετο μακρὴ,
σχιζομένη ποταμοῖσι καὶ οὗ πεδίοισιν ὁμοίη.
εἵπετο δ’ αἶόλος ἵππος ἀρηϊφίλους ἐπὶ βωμοὺς,
κυδιόων ὑπέροπλα· βίῃ δ’ ἐπέρεισεν Ἀθήνη
χεῖρας ἐπιβρίσασα νεογλυφέων ἐπὶ μηρῶν.

ὣς δὲ θέων ἀκίχητος ἐπέδραμε θᾶσσον ὀϊστοῦ,
Τρῶας ἐΰσκάρθμοισιν ὁδοιπορίῃσι διώκων,

εἰσόκε δὴ πυλέων ἐπεβήσατο Δαρδανιάων.

αἶ δέ οἶ ἐρχομένῳ θυρέων πτύχες ἐστείνοντο·
ἀλλ’ Ἥρη μὲν ἔλυσεν ἐπὶ δρόμον αὖθις ὁδοῖο
πρόσθεν ἀναστέλλουσα· Ποσειδάων δ’ ἀπὸ πύργων
σταθμὸν ἀνοιγομένων πυλέων ἀνέκοπτε τριαίνῃ.
Τρωΐάδες δὲ γυναῖκες ἀνὰ πτόλιν ἄλλοθεν ἄλλαι,
νύμφαι τε πρόγαμοί τε καὶ ἵδμονες Εἰλειθυίης,
μολπῇ τ’ ὀρχηθμῷ τε περὶ βρέτας εἱλίσσοντο·
ἄλλαι δὲ χνοόωσαν ἀμελγόμεναι χάριν ὄμβρου,
ὁλκῷ δουρατέῳ ῥοδέους στορέσαντο τάπητας·

αἶ δὲ, θαλασσαίης ἐπιμάζια νήματα μίτρης
λυσάμεναι, κλωστοῖσι κατέπλεκον ἄνθεσιν ἵππον·
καί τις, ἀπειρεσίοιο πίθου κρήδεμνον ἀνεῖσα,
χρυσείῳ προχέουσα κρόκῳ κεκερασμένον οἶνον,
γαῖαν ἀνεκνίσσωσε χυτὴν εὗωδέΐ πηλῷ. ’
ἀνδρομέῃ δὲ βοῇ συνεβάλλετο θῆλυς ι’ωὴ,

καὶ παίδων ἀλαλητὸς ἐμίσγετο γήραος ἠχῇ.

οἶαι δ’ ἀφνειοῖο μετήλυδες ὠκεανοῖο

χείματος ἀμφίπολοι, γεράνων στίχες ἠεροφώνων,
κύκλον ἐποχμεύουσιν ἀλήμονος ὀρχηθμοῖο
γειοπόνοις ἀρότῃσιν ἀπεχθέα κεκληγυῖαι·

ὣς οἵγε κλαγγῇ τε δι’ ἄστεος ἠδὲ κυδοιμῷ


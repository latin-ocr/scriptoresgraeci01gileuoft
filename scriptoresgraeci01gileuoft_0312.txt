108

’ῙΩΝ ΧῙΟΣ.

l.

θυρσοφόροισι φίλος, μέγα πρεσβεύων Διόνυσος’
αὐτὴ γὰρ πρόφασις παντοδαπῶν λογίων.

αἵ τε πανελλήνων ἀγοραὶ, θαλιαί τε ἀνάκτων,
ἐξ οὗ βοτρυόεσσ) οἰνὰς ὑποχθόνιον

πτόρθον ἀνασχομένη, θαλερῷ ἐπτύξατο πήχει.
αἰθέρος ὀφθαλμῶν δ’ ἐξέθορον πῦκινοι

παῖδες φωνήεντες, ὅταν πέσῃ ἄλλος ἐπ’ ἄλλῳ.
πρὶν δὲ σιωπῶσι. παυσάμενοι δὲ βοῆς

νέκταρ ἀμέλγονται, μόνον ὄλβων ἀνθρώποισι
ξυνὸν τοῦ χαίρειν φάρμακον αὐτοφυὲς,

τοῦ θαλίαι φίλα τέκνα, φιλοφροσύναι τε, χοροί τε,
τῶν ἀγαθῶν βασιλεὺς οἶνος ἔδειξε φύσιν·

τοῦ σὺ πάτερ Διόνυσε, φιλοστεφάνοισιν ἀρέσκων
ἀνδράσιν, εὐθύμων συμποσίων πρύτανι,

χαῖρε, δίδου δ’ αἰῶνα, καλῶν ἐπιήρανε ἔργων,
πίνειν καὶ παίζειν, καὶ τὰ δίκαια φρονεῖν.

2.
χαιρέτω ἡμέτερος βασιλεὺς σωτήρ τε πατήρ τε·
ἡμῖν δὲ κρητῆρ’ οἰνοχόοι θέραπες
κιρνάντων προχύταισιν ἐν ἀργυρέοις· ὃ δὲ Χρύσης
οἶνον ἔχων χειροῖν νιζέτω εἷς ἔδαφος.
σπένδοντες δ’ ἁγνῶς Ἠρακλεῖ τ’ Ἀλκμήνῃ τε,
Προκλέΐ, Περσείδαις τ’, ἐκ Διὸς ἀρχόμενοι,
πίνωμεν, παίζωμεν, ἴτω διὰ νυκτὸς ἀοιδή.


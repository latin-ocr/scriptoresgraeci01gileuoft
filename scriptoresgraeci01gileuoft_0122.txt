10

2.
ἠρέμ’ ὑπὲρ τύμβοιο Σοφοκλέος ἠρέμα, κισσὲ,
ἑρπύζοις, χλοεροὺς ἐκπροχέων πλοκάμους,
καὶ πεταλὸν πάντη θάλλοι ῥόδον, ἅ τε φιλοῤῥὼξ
ἄμπελος, ὑγρὰ πέριξ κλήματα χευαμένα,
εἵνεκεν εὐμαθίας πινυτόφρονος, ἂν ὁ μελιχρὸς
ἤσκησεν, Μωσῶν ἄμμιγα καὶ Χαρίτων.

 

ΠΥΘΑΓΟΡΑΣ ΣΑΜΙΟΣ.

l. χρυσᾶ ἔπη.
(κατά τινας, Λύσιδος Ταρεντίνου.)

ἀθανάτους μὲν πρῶτα θεοὺς, νόμῳ ὣς διάκεινται,
τίμα· καὶ σέβου ὅρκον, ἔπειθ’ ἥρωας ἀγαυούς.

τούς τε καταχθονίους σέβε δαίμονας, ἔννομα ρέζων’
τούς τε γονεῖς τίμα, τούς τ’ ἅγχιστ’ ἐκγεγαῶτας·
τῶν δ’ ἄλλων ἀρετῇ ποιεῦχφίλον ὅς τις ἄριστος.
πρᾳέσι δ’ εἷκε λόγοιςῑέργοισί τ’ ἑπωφελίμοισι.

μηδ’ ἔχθαιρε φίλον σὺν ἁμαρτάδας εἵνεκα μικρῆς,
ὄφρα δύνῃ· δύναμις γὰρ ἀνάγκης ἐγγύθι ναίει.

ταῦτα μὲν οὕτως ἴσθι· κρατεῖν δ’ εἷθίζεο τῶνδε,
γαστρὸς μὲν πρώτιστα, καὶ ὕπνου, λαγνείης τε,

καὶ θυμοῦ. πρήξεις δ’ αἰσχρόν ποτε, μήτε μετ’ ἄλλου,
μήτ’ ἰδίῃ· πάντων δὲ μάλιστ’ αἷσχύνεο σαυτόν.

εἶτα δικαιοσύνην ἆσκεῖν ἔργῳ τε λόγῳ τε.

μηδ’ ἀλογίστως σαυτὸν ἔχειν περὶ μηδὲν ἔθιζε.

ἀλλὰ γνῶθι μὲν ὡς θανέειν πέπρωται ἅπασι.

χρήματα δ’ ἄλλοτε μὲν κτᾶσθαι φίλει, ἄλλοτ’ ὀλέσσαι.
ὅσσα τε δαιμονίῃσι τύχαις βροτοὶ ἄλγε’ ἔχουσιν,


28

Δαρδανίδη σκηπτοῦχε, καὶ ὕστατον ἐχθρὸν Ἀχαιῶν,
οἶά με λωβήσαντο, θεῶν ὄπιν οὐκ ἀλέγοντες,
οὐδὲν ἀλιτραίνοντα, κακοὶ καὶ ἀπηνέες αιέί·
ὣς μὲν Ἀχιλλῆος γέρας ἥρπασαν Αἰακίδαο,
ὣς δὲ Φιλοκτήτην ἔλιπον πεπεδημένον ὕδρῳ,
ἔκτειναν δὲ καὶ αὐτὸν ἀγασσάμενοι Παλαμήδην·
καὶ νῦν οῑά μ’ ἔρεξαν ἀτάσθαλοι, οὕνεκα φεύγειν
οὐκ ἔθελον σὺν τοῖσι, μένειν δ’ ἐκέλευον ἑταίρους·
οἴ δὲ, νοοπλήγεσσιν ἀτασθαλίῃσιδαμέντες,
εἵματα μέν μ’ ἀπέδυσαν, ἀεικελίῃσι δ’ ἴμάσθλαις
πᾶν δέμας οὗτήσαντες, ἐπὶ ξείνῃ λίπον ἀκτῇ·
ἀλλὰ, μάκαρ, πεφύλαξο Διὸς σέβας ι’κεσίοιο·
χάρμα γὰρ Ἀργείοισι γενήσομαι, εἴ κεν,”ἐάσῃς
χερσὶν ὕπο Τρώων ἱκέτην καὶ ξεῖνον ὀλέσθαι.
αὐτὰρ ἐγὼ πάντεσσιν ἐπάρκιος ἔσσομαι ὑμῖν,
μηκέτι δειμαίνειν πόλεμον παλίνορσον Ἀχαιῶν.”
ὣς φάτο· τὸν δ’ ὁ γέρων ἀγανῇ μειλίξατο φωνῇ·
“ ξεῖνε, σὲ μὲν Τρώεσσι μεμιγμένον οὐκ ἔτ’ ἔοικε
τάρβος ἔχειν· ἔφυγες γὰρ ἀνάρσιον ὕβριν Ἀχαιῶν·
αἰεὶ δ’ ἡμέτερος φίλος ἔσσεαι· οὐδέ σε πάτρης,
οὐδὲ πολυκτεάνων θαλάμων γλυκὺς ἵμερος αἱρεῖ.
ἀλλ’ ἄγε, καὶ σὺ μοι εἰπὲ τί τοι τόδε θαῦμα τέτυκται,
ἵππος, ἀμειλίκτοιο φόβου τέρας· εἰπὲ δὲ σεῖο
οὕνομα καὶ γενεὴν, ὁπόθεν δέ σε νῆες ἔνεικαν.”
τὸν δ’ ἐπιθαρσήσας προσέφη πολυμήχανος ἥρως·
“ ἐξερέω καὶ ταῦτα σὺ γάρ μ’ ἐθέλοντα κελεύεις,
Ἀργος μοι πόλις ἐστὶ, Σίνων δέ μοι οὕνομα κεῖται·
Αἵσιμον αὖ καλέουσιν ἐμὸν πολιὸν γενετῆρα.
’ἵππον δ’ Ἀργείοισι παλαίφατον εῧρεν Ἐπειός·
εἰ μὲν γάρ μιν ἐᾶτε μένειν αὐτοῦ ε’νὶ χώρῃ,


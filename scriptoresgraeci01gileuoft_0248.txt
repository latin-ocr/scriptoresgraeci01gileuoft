44

νηῷ ἐν ἠγαθεῷ φαεσιμβρότου Ἠελίοιο,

ὃς χρησμοῖσι τάδε προέειπεν μαντοσύνῃ τε·

“ φράζεο, Τρώων ὄρχαμε, Φοίβου μύθον ἐμοῖο·
ἆρτιτόκοιο λοχεύματος ἐκ Πάριδος, σέο παιδὸς,
ἄστυ τόδε Τροίης πολύμοχθος Ἀρης ἐκπέρσει,

εἴ κεν ὁ παῖς λυκαβάντας ὑπερθορέῃ τριάκοντα.”
αὐτὰρ ἐπεὶ τόγ’ ἄκουσε βίη Πριάμου βασιλῆος,
ἔκθετο μὲν τὸν παῖδα παρ’ ἀγροῖς οῖσι τρέφεσθαι,
δείματο δ’ αὖ Πάριον, τιμῇ Πάριος ἕο παιδός.

κεῖσε δὲ παῖς ἀτίταλλε, διδασκόμενος περὶ πάντων,
ὅσσα γόνοις ἐπέοικεν ἐῦγενέων βασιλήων.

ῥήτωρ δ’ αὖ γεγαὼς συγγράμματα γράψατο πολλὰ,
εἶν ἑνὶ δ’ αὖτε θεὸν ἐπιθυμίην, Ἀφροδίτην,

κρίνων, Παλλάδος ἠδ’ ’Ἥρης γε ὑπέρτερα δῶκεν.
αὐτὰρ ἐμοὶ δοκέει τόδε λώϊον ἔμμεναι ἄλλο,

ὥς ῥα, σοφὸς τελέων, περὶ κόσμου γράψε γενέθλης,
ἐκ Χάεος Ἐρέβου τε ὅπως πρώτιστα φάανθεν
Πηλεὺς, γαΐα φερέσβιος, ἠδὲ Θέτις γε θάλασσα.
ἐν δ’ Ἥρη πυρόεσσα, καὶ ἀέρος εὖρος Ἀθήνη.

σὺν δ’ ἄρα τῇς ἐπέην φιλίη, χρυσῆ Ἀφροδίτη.
νεῖκος δ’ αὔτ’ ’Έρις ἔνθετο μῆλον, κόσμον, ἄεθλον.
τὰς δ’ ἄρα μὴν νικήσασα φιλίη, Ἀφροδίτη,

εἵλετο κόσμον ἅπαντα καὶ ἔμπεδον εἵσετι ἴσχει·
τοῦνεκα μυθεύσαντο γάμους καὶ ἔριν δὲ θεάων.
τοῖα μὲν υἱὸς ὅδε Πριάμου Παρίῳ ῥέζεσκεν.

αὐτὰρ ἐπεὶ τριάκοντα παρέδραμον οἱ λυκαβάντες
αὐτίκ’ ἄρα Πρίαμος καὶ Τρώων ἄσπετα φῦλα

ἐκ Παρίου μολπῇσιν ἀγίνεον ἐς Τροίην Παρίν,
ἄφρονες, οὐδ’ ἐνόησαν ἔον φθόρον ἐγκονέοντες.
autumnas ἦεν μεὶς, ὅτ’ ἀγίνεον αὐτὸν ἐς ἄστυ,


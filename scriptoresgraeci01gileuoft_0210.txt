μ6

ἐς χορὸν Ἰδαίῃσιν ἐπαντέλλεσθε χορείαις·

δεῦτε, θεμιστοπόλοιο νοήματα μηλοβοτῆρος

εἴπατέ μοι, κελάδοντος ἀπορνύμεναι ποταμοῖο,

ἐξ ὀρέων πόθεν ἦλθεν ἆηθέα πόντον ἐλαύνων,

ἀγνώσσων ἁλὸς ἔργα· τί δὲ χρέος ἔπλετο νηῶν

ἀρχεκάκων, ἵνα πόντον ὁμοῦ καὶ γαῖαν ὀρίνῃ

βουκόλος· ὠγυγίη δὲ τίς ἔπλετο νείκεος ἆρχὴ,

ὅφρα καὶ ἀθανάτοισι θεμιστεύωσι νομῆες·

τίς δὲ δικασπολίη· πόθεν ἔκλυεν οὕνομα νύμφης

Ἀργείης. αὐταὶ γὰρ ἐθηήσασθε μολοῦσας

Ἰδαίης τρικάρηνον ὑπὸ πρηῶνα Φαλάκρης,

καὶ Πάριν οἰοπόλοισιν ἐφεδριόωντα θοώκοις,

καὶ Χαρίτων βασίλειαν ἀγαλλομένην Ἀφροδίτην·
ὣς ὁ μὲν ὑψιλόφοισιν ἐν οὔρεσιν Αἱμονιήων,

νυμφιδίων Πηλῆος ἀειδομένων ὑμεναιων,

Ζηνὸς ἐφημοσύνῃσιν ἐῳνοχόει Γανυμήδης·

πᾶσα δὲ κυδαίνουσα θεῶν ἔσπευδε γενέθλη

αὐτοκασιγνήτην λευκώλενον Ἀμφιτρίτης.

Ζεὺς μὲν ἀπ’ Οὐλύμποιο, Ποσειδάων δὲ θαλάσσης,

ἐκ δὲ Μελισσήεντος ἇπεσσυμένων Ἑλικῶνος

Μουσάων λιγύφωνον ἄγων χορὸν ἦλθεν Ἀπόλλων·

τὸν δὲ μέθ’ ὡμάρτησε κασιγνήτη Διὸς “Hpn.

οὐδ’ αὐτὴ βασίλεια καὶ Ἀρμονίης Ἀφροδίτη

ἐρχομένη δήθυνεν ἐς ἄλσεα Κενταύροιο.

καὶ στέφος ἀσκήσασα γαμήλιον ἤλυθε Πειθὼ,

τοξευτῆρος Ἔρωτος ἐλαφρίζουσα φαρέτρην·

καὶ βριαρὴν τριφάλειαν ἀπὸ κροτάφοιο μεθεῖσα

ἐς γάμον ὡμάρτησε γάμων ἀδίδακτος Ἀθήνη.

οὐδὲ κασιγνήτη Λητωῖἆς Ἀπόλλωνος

’Ἀρτεμις ἠτίμησε, καὶ ἀγροτέρη περ ἐοῦσα.


38

ἀλλὰ Ζεύς πάντων ἐφορᾷ τέλος· ἐξαπίνης δὲ
ὥστ’ ἄνεμος νεφέλας αῖψα διεσκέδασεν
ἠρινὸς, bs, πόντου πολυκύμονος ἀτρυγέτοιο
πυθμένα κινήσας, γῆν κατὰ πυροφόρον
δῃώσας καλὰ ἔργα, θεῶν ἕδος αἰπὺν ἱκάνει
οὐρανὸν, αἰθρίην δ’ αὖθις ἔθηκεν ἰδεῖν,
λάμπει δ’ ἠελίοιο με’νος κατ’ ἀπείρονα γαῖαν
καλὸν, ἀτὰρ νεφέων οὐδὲν ἔτ’ ἐστὶν ι’δεῖν·
τοιαύτη Ζηνὸς πέλεται τίσις, οὔδ’ ἐφ’ ἑκάστῳ,
ὥσπερ θνητὸς ἀνὴρ, γίγνεται ὀξύχολος.
αἰεὶ δ’ οὔ τι λέληθε διαμπερὲς, ὅστις ἀλιτρὸν
θυμὸν ἔχει, πάντως δ’ ἐς τέλος ἐξεφάνη.
ἀλλ’ ὁ μὲν αὐτίκ’ ἔτισεν, ὁ δ’ ὕστερον· ἢν δὲ φύγωσιν
αὐτοὶ, μηδὲ θεῶν Μοῖρ’ ἐπιοῦσα κίχῃ,
ἤλυθε πάντως αὖτις· ἀναίτιοι ἔργα τίνουσιν
ἢ παῖδες τούτων, ἢ γένος ἐξοπίσω.
θνητοὶ δ’ ὅδε νοεῦμεν, ὁμῶς ἀγαθός τε κακός τε,
ἐσθλὴν, ἢν αὐτὸς δόξαν ἕκαστος ἔχει,
πρίν τι παθεῖν· τότε δ’ αῧτις ὀδύρεται· ἄχρι δὲ τούτου
χάσκοντες, κούφαις ἐλπίσι τερπόμεθα.
χ’ ὅστις μὲν νούσοισιν ὑπ’ ἀργαλέῃσι πιέσθη, ι
ὡς ὑγιὴς ἔσται, τοῦτο κατεφράσατο·
ἄλλος, δειλὸς ἐὼν, ἀγαθὸς δοκεῖ ἔμμεναι ἀνήρ·
καὶ καλὸς» μορφὴν οὔ χαρίεσσαν ἔχων·
εἶ δέ τις ἀχρήμων, πενίης δέ μιν ἔργα βιᾶται,
κτήσασθαι πάντας χρήματα πολλὰ δοκεῖ. 2
σπεύδει δ’ ἄλλοθεν ἄλλος. ὁ μὲν κατὰ πόντον ἀλᾶται
ἐν νηυσὶ, χρῄζων οἴκαδε κέρδος ἄγειν,
ἰχθυόεντ’, ἀνέμοισι φορεύμενος ἀργαλέοισι,
φειδωλὴν ψυχῆς οὐδεμίην θέμενος.


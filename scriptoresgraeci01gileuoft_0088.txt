42

πραθέντες, δεσμοῖσί τ’ ἀεικελίοισι δεθέντες.

οὕτω δημόσιον κακὸν ἔρχεται οἴκαδ’ ἑκάστῳ·
αὔλειοι δ’ ἔτ’ ἔχειν οὐκ ἐθέλουσι θύραι·

ὑψηλὸν δ’ ὑπὲρ ἕρκος ὑπέρθορεν, εῧρε δὲ πάντως,
εἴ κε τις ᾖ φεύγων, ἐν μυχῷ, ἦ θαλάμῳ.

ταῦτα διδάξαι θυμὸς Ἀθηναίους με κελεύει,
ὣς κακὰ πλεῖστα πόλει δυσνομία παρέχει·

εὐνομία δ’ εὔκοσμα καὶ ἄρτια πάν») ἀποφαίνει,
καὶ θαμὰ τοῖς ἀδίκοις ἀμφιτίθησι πέδας,

τραχέα λειαίνει, παύει κόρον, ὕβριν ἀμαυροῖ,
αὐαίνει δ’ ἄτης ἄνθεα φυόμενα,

εὐθύνει δὲ δίκας σκολιὰς, ὑπερήφανά τ’ ἔργα
πραύνει, παύει δ’ ἔργα διχοστασίης,

παύει δ’ ἀργαλέης ἔριδος χόλον· ἔστι δ’ ὑπ’ αὐτῆς
πάντα κατ’ ἀνθρώπους ἄρτια, καὶ πινυτά.

5.
ἀλλ’ εἴ μοι κᾶν νῦν ἔτι πείσεαι, ἔξελε τοῦτο·
μηδὲ μέγαιρ’, ὅτι σεῦ λώϊον ἐφρασάμην.
καὶ μεταποίησον λιγέως ταδὶ, ὧδε δ’ ἄειδε·
ἘΞΗΚΟΝΤΑΕΤΗ ΜΟῙΡΑ KIXOI ΘΑΝΑΤΟὙ.
μήδ’ ἐμοὶ ἄκλαυστος θάνατος μόλοι, ἀλλὰ φίλοισι
καλλείποιμι θανὼν ἄλγεα καὶ στοναχάς.

6.
ἔργα δὲ Κυπρογενοῦς νῦν μοι φίλα, καὶ Διονύσου,
καὶ Μουσέων, ἃ τίθησ’ ἀνδράσιν εὐφροσύνας.

ὄλβιος, ᾧ παῖδές τε φίλοι, καὶ μώνυχες ἵπποι,
καὶ κύνες ἆγρευταὶ, καὶ ξένος ἀλλόδαπος.

ἰ
¹1.
ἑ


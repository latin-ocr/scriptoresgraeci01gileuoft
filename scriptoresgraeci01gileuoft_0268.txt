64

τόν δ’ Ἀχιλεὺς κατέπεφνε καὶ ἅρματι εἵλετο δήσας.
ἄνδιχα δ’ ἐξερέουσιν, ὅπως θάνεν Ἀρεῖ Ἐκτωρ.
οἱ μὲν γὰρ προπάροιθε πυλάων φασὶν ὀλέσθαι,
ἆντία Πηλεΐδαο δαΐφρονος ὁρμήσαντα,
πληγὴν ὀβριμόεσσαν ἐπ’ ἇσφαράγοιο λαβόντα.
τῶν δ’ ἄρα θυμὸς ἀγήνωρ οὐκ ἐπέεσσιν ὑπείκει,
ὡς αὐτοσταδίῃ Πηλείδης Ἕκτορα πέφνεν.
ἀλλ’ ἄρα καρτερόθυμον ἆμαζόνα Πενθεσίλειαν
ἐρχομένην φάσκουσιν ἐπὶ Τρώεσσιν ἀρῆξαι.
νυκτὸς ἀνὰ κνέφας ἐξελθὼν ’Ἕκτωρ οἱ ὑπήντα·
ἀνδράσι σὺν ὀλίγοις δὲ πόρον περόωντα Σκαμάνδρου
ἔκτανε Πηλείδης, ὀπιπεύσας ἐν ξυλόχοισιν,
ἠοῦς δ’ αὖτε πρὸ ἄστεος ἐκ δίφρου ἕλκε ποδοΐΐν,
πηῶν ἠδὲ φίλων προπάροιθε κεδνῶν τε τοκήων,
Τρώων Τρωϊάδων τε ἰδὲ κλειτῶν ἐπικούρων,
οἳ μέγα δὴ γοάασκον ἀπὸ πύργων ὁρόωντες.
τόσσον δ’ αὖτε πολύθροος ὤρετο τοῖσιν ἰωὴ, ,
ὣς οἰωνοὺς ἠέρι ἐν ταναῇ δονέεσθαι
φρικαλέην δεισάντας ἐρίβρομον ἄγριον οἵμην·
ῥίγια δὲ κλάγγαζον ἐνηερίοις στομάτεσσιν,
ῥιπῇ ἐνὶ πτερύγων φρικώδεα δοῦπον ἱέντες.
γηθόσυνοι δ’ ἑτέρωθεν Ἀχαιοὶ ἆντεπίηχον.
καὶ τότε Τρῶες κλήῖσαν Ἴλιον ἠνεμόεσσαν.
ἀλλ’ ἄρα καὶ μορφὴν κλυτοῦ Ἕκτορος ἐξερεείνω·
ψελλὸς ἔην, ἠΰς τε, μέγας, μέλας, ὄβριμόφωνος,
εὔριν, ἠϋγένειος, ὄλόθριξ, κυανέθειρος.
τοῖος ἐὼν πέσεν, ἤκαχε δ’ αὖτε Τρῶας ἅπαντας.
Πηλείδης δὲ Πάτροκλον ἑὸν κτερέϊζεν ἑταῖρον·
ἄθλους αὖτε ἔθηκεν, ἆεθλοῦσι καὶ ἄεθλα,
ἔξοχα Πριαμίδαο κεχαρμένος Ἕκτορος οἴτῳ,


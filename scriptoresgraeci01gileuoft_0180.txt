68

ὧν σοι ἔδωκε θεὸς, τούτων χρῄζουσι παράσχου.
ἔστω κοινὸς ἅπας ὁ βίος, καὶ ὁμόφρονα πάντα.

τὸ ξίφος ἀμφιβαλοῦ, μὴ πρὸς φόνον, ἀλλ’ ἐς ἄμυναν·
εἴθε δὲ μὴ χρῄζοις μήτ’ ἔννομα, μήτ’ ἀδίκως γε.
ἣν γὰρ ἀποκτείνῃς ἐχθρὸν σέο, χεῖρα μιαίνεις.

ἀγροῦ γειτονέοντος ἀπόσχεο, μήδ’ ἄρ’ ὑπερβῇς.
μηδέ τιν’ αὐξόμενον καρπὸν λώβησον ἀρούρης.

ἔστωσαν ὁμότιμοι ἐπήλυδες ἐν πολιήταις·
πάντες γὰρ πενίης πειρώμεθα τῆς πολυπλάγκτου·
χώρη δ’ οὔ τι βέβαιον ἔχει πέδον ἀνθρώποισι.

ἡ φιλοχρημοσύνη μήτηρ κακότητος ardum,
χρυσὸς ἀεὶ δόλος ἐστὶ καὶ ἄργυρος ἀνθρώποισι.
χρυσὲ, κακῶν ἀρχηγὲ, βιοφθόρε, πάντα χαλέπτων,
ε’ίθε σε μὴ θνητοῖσι γενέσθαι πῆμα ποθεινόν.
σοῦ γὰρ ἕκητι μάχαι τε, λεηλασίαι τε, φόνοι τε,
ἐχθρὰ δὲ τέκνα γονεῦσιν, ἀδελφειοί τε συναίμοις.

μήθ’ ἕτερον κεύθοις κραδίῃ νόον, ἄλλ’ ἀγορεύων
μήδ’, ὡς πετροφυὴς πολύπους, κατὰ χῶραν ἀμείβου.

ὅστις ἑκὼν ἀδικεῖ, κακὸς ἀνήρ· ἀλλ’ ὑπ’ ἀνάγκης,
οὐκ ἐρέω τὸ τέλος· βουλὴ δ’ eboba& ἑκάστου.

μὴ γαυροῦ σοφίῃ, μήτ’ ἀλκῃ, μήτ’ ἐνὶ πλούτῳ.
εἷς θεός ἐστι σοφὸς, δυνατός θ’ ἅμα, καὶ πολύολβος.

μηδὲ παροιχομένοισι κακοῖς τρύχου τεὸν ἦτορ·
οὐκ ἔτι γὰρ δύναται τὸ τετυγμένον εἶναι ἄτυκτον.

μὴ προπετὴς ἐς χεῖρα, χαλίνου δ’ ἄγριον ὀργήν·
πολλάκι γὰρ πλήξας ἀέκων φόνον ἐξετέλεσσεν.
ἔστω κοινὰ πάθη* μηδὲν μέγα, μήδ’ ὑπέροπλον.-
οὐκ ἀγαθὸν πλεονάζον ἔφυ θνητοῖσιν ὄνειαρ·
ἦ πολλὴ δὲ τροφὴ πρὸς ἀμέτρους ἕλκει ἔρωτας·
ὑψαυχεῖ δ’ ὁ πολὺς πλοῦτος, καὶ ἐς ὕβριν ἀέξει.

 


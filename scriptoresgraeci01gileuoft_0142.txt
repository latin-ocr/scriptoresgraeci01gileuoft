30

51.

¹ ἡμερὶ πανθέλκτειρα, μεθυτρόφε, μῆτερ ὀπώρας,
οὔλης ἢ σκολιὸν πλέγμα φύεις ἕλικος,

Τηΐου ἦβήσειας Ἀνακρείοντος ἐπ’ ἄκρῃ
στήλῃ, καὶ λεπτῷ χώματι τοῦδε τάφου,

ὣς ὁ φιλάκρητός τε καὶ οἷνοβαρὴς φιλόκωμος
παννύχιος κρούων τὴν φιλόπαιδα χέλυν,

κῆν χθονὶ πεπτηὼς, κεφαλῆς ἐφύπερθε φέροιτο
ἀγλαὸν ὡραίων βότρυν ἀπ’ ἀκρεμόνων,

καί μιν ἀεὶ τέγγοι νοτερὴ δρόσος, Τῆς ὁ ’γεραιὸς
λαρότερον μαλακῶν ἔπνεεν ἐκ στομάτων.

52.

οὗτος Ἀνακρείοντα, τὸν ἄφθιτον εἵνεκα Μουσῶν
ὕμνοπόλον, πάτρης τύμβος ἔδεκτο Τέω,

ὃς Χαρίτων πνείοντα μέλη, πνείοντα δ’ Ἐρώτων,
τὸν ’γλυκὺν ἐς παίδων ἵμερον ἡρμόσατο.

μοῦνος δ’ εἶν Ἀχέροντι βαρύνεται, οὐχ ὅτι λείπων
ἠέλιον, Λήθης ἐνθάδ’ ἔκυρσε δόμων·

ἀλλ’ ὅτι τὸν χαρίεντα μετ’ ἠϊθέοισι Μεγιστέα,
καὶ τὸν Σμερδίεω Θρῇκα λέλοιπε πόθον.

μολπῆς δ’ οὗ λήθει μελιτερπέος, ἀλλ’ ἔτ’ ἐκεῖνο
βάρβιτον οὐδὲ θανὼν εὔνασεν εἶν Ἀΐδῃ.

53.
μνήμην δ’ οὔ τινα φημὶ Σιμωνίδῃ ἰσοφαρίζειν
ὖγδωκονταέτει, παιδὶ Λεωπρεπέος.

54.

ἓξ ἐπὶ πεντήκοντα, Σιμώνιδες, ᾔραο ταύρους
καὶ τρίποδας, πρὶν τόνδ’ ἂνθέμεναι πίνακα.


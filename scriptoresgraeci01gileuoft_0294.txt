90

πυῤῥὸς ἔην, πολλοί τ’ ἄρα μιν Πύρρον καλέεσκον.
εὐήλιξ, ὑπόγλαυκος, λευκὸς, γλαγεόχροιος,
εὔριν, εὔθώραξ, τολμηεὶς, οὐλοκάρηνος,
εὕσκυλτος, πικρὸς, προπετὴς, μέγας, ἀγριόθυμος,
λάχνη δ’ οἱ χαρίεσσα ἐφύετο ἀνθερεῶνι.
ἥῖε δ’ ἐκ Θέτιδος πατρώϊον αῗμα διώκων.
οἱ δ’ Ὀδυσῆ’ ἐρέουσιν ἀπὸ Σκύροιο κομίσσαι,
χρησμοῖς, μαντοσύναισιν ἢ αὗτομόλῃσιν ἀνάγκῃ.
τῷ δ’ ἄρα καὶ πατρώϊα χρύσεα ὤπασεν ὅπλα.
θῦσε δ’ ἄρα πρῶτα πατρώἳον ἐς τάφον ἐλθών,
κειράμενος δ’ ἀνέθηκεν ἑὴν χρυσότριχα χαιτὴν,
ἠδ’ οὓς ἐκ πάτρης ἔφερεν πλοκάμους γενετήρων,
μητρὸς Δηϊδαμείας ἠδέ τε πρωτοτοκήων.
αὐτὰρ ἐπεὶ δάκρυσεν ἔθυσέν τε τῷ ὅσσα ἐῴκει,
τὸν μὲν ἔπειτ’ Ἀτρείδης ἐν κλισίῃσι κάτεσχε,
δῶρα δὲ δοὺς ἀπέπεμψε ποτὶ κλισίας Ἀχιλῆος.
ἐν δὲ Βρισηῒς πάντα πατρώϊα χρήματα δεῖξε,
χήρατο δ’ ὣς ἐνόησε, καὶ ἔδρακεν ὡς φίλον υΐα,
ὃς δ’ ὣς μητέρα τίεσκεν καὶ ἔχεσκε παρ’ αὐτῷ.
αὐτὰρ ἐπεὶ καμάτου ἀνεπαύσατο αἵολα γυῖα,
ἑσσάμενος ῥεθέεσσι πατρώϊα χρύσεα τεύχη,
ἐς δίφρον τ’ ἀναβὰς σύν γ’ Αὐτομέδοντι ἑταίρῳ
’Άρεῖ χαλκοχίτωνι ἀλίγκιος ἐς μέσον ἔστη·
Μυρμίδονές δ’ ἑκάτερθε καὶ Ἀργεῖοι στιχόωντο.
Τρωσὶ δὲ πρῶτος ἔδειξε πατρώϊον ἅρμα καὶ ἵππους·
οἳ δ’ ὥς εἶδον ὑπέτρεσαν, ἀμφασίη γὰρ ἔπεσχεν,
οἰομένους Ἀχιλῆα πελώριον αὖθις ὁράαν.
Μυρμίδονές τε καὶ Ἀργεῖοι κεράϊζ ον ὄπισθεν.
αὐτὸς δ’ αὖ Μελάνιππον Μυσῶν ἡγεμονῆα
ἠῢν πέφνε, φίλον γόνον Ἱστριοίδαο Ἑλώρου.


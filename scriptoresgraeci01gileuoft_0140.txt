28

42.
φημὶ Γέλων’, Ἱέρωνα, Πολύζηλον, Θρασύβουλον
παῖδας Δεινομένευς τὸν τρίποδ’ ἂνθέμεναι,
ἐξ ἑκατὸν λιτρῶν καὶ πεντήκοντα ταλάντων
Δαρετίου χρυσοῦ, τᾶς δεκάτας δεκάταν,
βάρβαρα νικήσαντας ἔθνη· πολλὴν δὲ παρασχεῖν
σύμμαχον ’Ἕλλησιν χεῖρ’ ἐς ἐλευθερίην.

43.
ἐξ οῧ γ’ Εὐρώπαν Ἀσίας δίχα πόντος ἔνειμε,
καὶ πολέμους θνατῶν θοῦρος Ἄρης ἐφέπει,
οὐδαμά πω κάλλιον ἐπιχθονίων γένετ’ ἀνδρῶν
ἔργον ἐν ἠπείρῳ καὶ κατὰ πόντον ἅμα.
οἵδε γὰρ ἐν γαίῃ Μήδων πολλοὺς ὀλέσαντες,
Φοινίκων ἑκατὸν ναῦς ἕλον ἐν πελάγει
ἀνδρῶν πληθούσας· μέγα δ’ ἔστενεν Ἀσὶς ὑπ’ αὐτῶν
πληγεῖσ’ ἀμφοτέραις χερσὶ, κράτει πολέμου.

44.
οἵδε παρ’ Εὗρυμέδοντί ποτ’ ἀγλαὸν ὤλεσαν ἥβην
μαρνάμενοι Μήδων τοξοφόρων προμάχοις
αἰχμηταὶ, πεζοί τε καὶ ὠκυπόρων ἐπὶ νηῶν·
κάλλιστον δ’ ἀρετῆς μνῆμ’ ἔλιπον φθίμενοι.

45.
τῶνδε ποτὲ στέρνοισι τανυγλωχΐνας ὀϊστοὺς
λοῦσεν Φοινίσσᾳ θοῦρος ’Άρης ψεκάδι.
ἀντὶ δ’ ἆκοντοδόκων ἀνδρῶν μνημεῖα θανόντων
ἄψυχ’ ἐμψύχων ἅδε κέκευθε κόνις.


34

δεξιτερᾷ δ’ ἐν χειρὶ τινασσέτω ὄβριμον ἔγχος,
κινείτω δὲ λόφον δεινὸν ὑπὲρ κεφαλᾶς.

ἔρδων δ’ ὅβριμα ἔργα διδασκέσθω πολεμίζειν,
μήδ’ ἐκτὸς βελέων ἑστάτω ἀσπίδ’ ἔχων.

ἀλλά τις ἐγγὺς ἰὼν, αὐτοσχεδὸν ἔγχεϊ μακρῷ
ἢ ξίφει οὐτάζων, δάϊον ἄνδρ’ ἑλέτω.

καὶ πόδα πὰρ ποδὶ θεὶς, καὶ ἐπ’ ἀσπίδος ἀσπίδ’ ἐρείσας,
ἐν δὲ λόφον τε λόφῳ, καὶ κυνέαν κυνέᾳ,

καὶ στέρνον στέρνῳ πεπαλῃμένος ἀνδρὶ μαχέσθω,
ἢ ξίφεος κώπαν ἢ δόρυ μακρὸν ἑλών.

ὖμὲις δ’, ὦ γυμνᾶτες, ὑπ’ ἀσπίδος ἄλλοθεν ἄλλος
πτώσσοντες, μεγάλοις βάλλετε χερμαδίοις,

δούρασί τε ξεστοῖσιν ἀκοντίζοντες ἐς αὐτοὺς,
τοῖσι πανοπλίταις πλασίον ἱστάμενοι.

4

τεθνάμεναι γὰρ καλὸν ἐπὶ προμάχοισι πεσόντα
ἄνδρ’ ἀγαθὸν, περὶ ᾇ πατρίδι μαρνάμενον.

τὰν δ’ αὑτοῦ προλιπόντα πόλιν καὶ πίονας ἀγροὺς
πτωχεύειν, πάντων ἔστ’ ἀνιαρότατον,

πλαζόμενον σὺν ματρὶ· φίλᾳ, καὶ πατρὶ γέροντι,
παισί τε σὺν μικροῖς, κουριδία τ’ ἀλόχῳ.

ἐχθρὸς μὲν ’γὰρ τοῖσι μετέσσεταμοῧς κεν ἵκηται,
χρασμοσύνᾳ τ’ εἴκων καὶ στυγερᾷ πενίᾳ·

αἰσχύνει τε γένος, κατὰ δ’ ἀγλαὸν εἶδος ἐλέγχει,
πᾶσα δ’ ἀθυμία καὶ κακότας ἕπεται.

εἶθ’ οὕτως ἀνδρός τοι ἀλωμένου οὐδεμί’ ὥρα
γίγνεται, οὔτ’ αἰδὼς εἰσοπίσω τελέθει.

θυμῷ Ὑᾶς περὶ τᾶσδε μαχώμεθα, καὶ περὶ παίδων
θνάσκωμεν, ψυχέων μηκέτι φειδόμενοι.


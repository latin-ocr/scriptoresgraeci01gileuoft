70

καιρὸν θωπεύοντες, ἐπὴν κορέσασθαι ἔχωσιν·

ἀχθόμενοι δ’ ὀλίγοις καὶ πολλοῖς, πάντες ἄπληστοι.
λαῷ μὴ πίστευε· πολύτροπός ἐστιν ὅμιλος.

λαός τοι, καὶ ὕδωρ, καὶ πῦρ, ἀκατάσχετα πάντα.
μηδὲ μάτην ἐπὶ πῦρ καθίσας μινύθῃς φίλον ἦτορ.

μέτρα δὲ τεῦχε θεοῖσι· τὸ ’γὰρ μέτρον ἐστὶν ἄριστον.
γαῖαν ἐπιμοιρᾶσθαι ἆταρχύτοις νεκύεσσι.

μὴ τύμβον φθιμένου ἇνορύξῃς, μήδ’ ἀθέατα

δείξῃς ἠελίῳ, καὶ δαιμόνιον χόλον ὅρσῃς.

οὐ καλὸν ἁρμονίην ἂναλυέμεν ἀνθρώποιο.

καὶ τάχα δ’ ἐκ ’γαίης ἐλπίζομεν ἐς φάος ἐλθεῖν

λείψαν’ ἀποιχομένων· ὀπίσω δὲ θεοὶ τελέθονται.

ψυχαὶ ’γὰρ μίμνουσιν ἀκήριοι ἐν φθιμένοισι.
πνεῦμα ’γάρ ἐστι θεοῦ χρῆσις θνητοῖσι καὶ εἰκών·

σῶμα δ’ ἄρ’ ἐκ ’γαίης ἔχομεν, καὶ πᾶν τόδ’ ἐς αὐτὴν
λυόμενον κόνις ἐστίν· ἆὴρ δ’ ἀνὰ πνεῦμα δέδεκται.
πλούτου μὴ φείδου· μέμνησ’ ὅτι θνητὸς ὑπάρχεις.
οὐκ ἔν’ ἐς Αἵδην ὄλβον ἔχειν, καὶ χρήματ’ ἄγεσθαι.
πάντες ἴσοι νέκυες· ψυχῶν δὲ θεὸς βασιλεύει.
κοινὰ μέλαθρα δόμων αἰώνια, καὶ πατρὶς Αἵδης·
ξυνὸς χῶρος ἅπασι, πένησί τε καὶ βασιλεῦσιν.
οὗ πολὺν ἅνθρωποι ζῶμεν χρόνον, ἀλλ’ ἐπὶ καιρόν·
ψυχὴ δ’ ἀθάνατος καὶ ἀγήρως ζῇ διὰ παντός.
μήτε κακοῖς ἄχθου, μήτ’ οὖν ἑπαγάλλεο χάρμῃ.
πολλά τοι ἐν βιότῳ καὶ θαρσαλέοισιν ἄπιστα.
καιρῷ λατρεύειν, μήδ’ ἆντιπνέειν ἀνέμοισι.
πῆμα, καὶ ἆχθομένοισι κακοῦ λύσις ἤλυθεν ἄφνω.
μὴ μεγαληγορίῃσι τρυφῶν φρένα λυσσωθείης.
εὖεπίην ἀσκεῖν, ἥ τις μάλα πάντας ὀνήσει.
ὅπλον τοι λόγος ἀνδρὶ τομώτερόν ἐστι σιδήρου.


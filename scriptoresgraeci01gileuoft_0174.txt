62

‘⁶ δεινὸς ἔρως, καὶ πόντος ἀμείλιχος· ἀλλὰ θαλάσσης Γ· !

ἐστὶν ὕδωρ, τὸ δ’ ἔρωτος ἐμὲ φλέγει ἐνδόμυχον πῦρ.
λάζεο πῦρ κραδίη, μὴ δείδιθι νήχυτον ὕδωρ,

δεῦρό μοι εἷς φιλότητα· τί δὴ ῥοθίων ἆλεγίζειςς
ἀγνώσσεις ὅτι Κύπρις ἆπόσπορός ἐστι θαλάσσης,
καὶ κρατέει πόντοιο, καὶ ἡμετέρων ὀδυνάων ;”

ὣς εἰπὼν, μελέων ἐρατῶν ἀπεδύσατο πέπλον
ἀμφοτέρῃς παλάμῃσιν, ἑῷ δ’ ἔσφιγξε καρήνῳ,
ἠϊόνος δ’ ἐξῶρτο, δέμας δ’ ἐῤῥιψε θαλάσσῃ,
λαμπομένου δ’ ἔσπευδεν ἀεὶ κατεναντία λύχνου,
αὐτὸς ἐὼν ἐρέτης, αὐτόστολος, αὐτόματος νῆυς·
Ἡρὼ δ’ ἠλιβάτοιο φαεσφόρος ὑψόθι πύργου,
λευγαλέης αὔρῃσιν ὅθεν πνεύσειεν ἀήτης,
φάρεϊ πολλάκι λύχνον ἐπέσκεπεν, εἰσόκε Σηστοῦ
πολλὰ καμὼν Λείανδρος ἔβη ποτὶ ναύλοχον ἀκτὴν,
καί μιν ἑὸν πότι πύργον ἀνήγαγεν· ἐκ δὲ θυράων
νυμφίον ἀσθμαίνοντα περιπτύξασα σιωπῇ,
Ἀφροκόμους ῥαθάμιγγας ἔτι στάζοντα θαλάσσης,
ἤγαγε νυμφοκόμοιο μυχοὺς ἔπι παρθενεῶνος,
καὶ χρόα πάντα κάθηρε, δέμας δ’ v ἔχριεν ἐλαίῳ
εὖόδμω, ῥοδέῳ, καὶ ἆλίπνοον ἔσβεσεν ὀδμήν.
εἰσέτι δ’ ἀσθμαίνοντα βαθυστρώτοις ἐνὶ λέκτροις
νυμφίον ἆμφιχυθεῖσα φιλήνορας ἴαχε μύθους·

“ νυμφίε, πολλὰ μόγησας, ἃ μὴ πάθε νυμφίος ἄλλος·
νυμφίε, πολλὰ μόγησας· ἅλις νύ τοι ἁλμυρὸν ὕδωρ,
ὀδμή τ’ ἶχθυόεσσα βαρυγδούποιο θαλάσσης·
δεῦρο τεοὺς ἱδρῶτας ἐμοῖς ἐνικάτθεο κόλποις.”

ὣς ἦ μὲν ταῦτ’ εἶπεν. ὁ δ’ ἆυτίκα λύσατο μίτρην·
καὶ θεσμῶν ἐπέβησαν ἄριστονοοῦ Κυθερείης.
ἣν. γάμος, ἀλλ’ ἀχόρευτος· ἔην λέχος, ἀλλ’ ἄτερ ὕμνων.


34

’ 71.

ἅνθηκεν τόδ’ ἄγαλμα Κορίνθιος, ὅσπερ ἐνίκα
ἐν Δελφοῖς ποτε Νικολᾴδας,

καὶ Παναθηναίοις στεφάνους λάβε πέντ’ ἐπ’ ἀέθλοις
ἑξῆς, ἆμφιφορεῖς ἐλαίου.

Ἰσθμῷ δ’ ἐν ζαθέῳ τρὶς ἐπισχερὼ, οὐδ’ ἐγένοντο
ἀκτίνων τομίδων ποταθμοί.

καὶ Νεμέᾳ τρὶς ἐνίκησεν, καὶ τετράκις ἄλλα
Πελλάνᾳ, δύο δ’ ἐν Λυκαίῳ, ·

καὶ Τεγέᾳ, καὶ ἐνΑἲγίνᾳ κρατερᾷ τ’ Ἐπιδαύρῳ,
καὶ Θήβᾳ, Μεγάρων τε δάμῳ.

ἐν δὲ Φλιοῦντι καὶ σταδίῳ τά τε πέντε κρατήσας,
ηὔφρανεν μεγάλαν Κόρινθον.

72.

πολλάκι δὴ φυλῆς Ἀκαμαντίδος ἐν χοροῖσιν ΕὨραι
ἀνωλόλυξαν κισσοφόροις ἐπὶ διθυράμβοις

αἱ Διονυσιάδες, μίτραισι δὲ καὶ ῥόδων ἆώτοις
σοφῶν ἆοιδῶν ἐσκίασαν λιπαρὰν ἔθειραν,

οἳ τόνδε τρίποδά σφισι μάρτυρα Βακχίων ἀέθλων
θήκαντο. κείνους δ’ Ἀντιγένης ἐδίδασκεν ἄνδρας.

εὖ δ’ ε’τιθηνεῖτο γλυκερὰν ὄπα Δωρίοις Ἀρίστων
Ἀργεῖος ἡδὺ πνεῦμα χέων καθαροῖς ἐν αὐλοῖς,

τῶν ἐχορήγησεν κύκλον μελίγηρυν Ἱππόνικος
Στρούθωνος υἱὸς, ἅρμασιν ἐν Χαρίτων φορηθεὶς,

αἵ οἱ ἐπ’ ἀνθρώποις ὄνομα κλυτὸν, ἆγλαάν τε νίκαν
θῆκαν, Θεᾶν ἰοστεφάνων ἕκατι Μοισᾶν.

73.
α. τίς εἰκόνα τάνδ’ ἇνέθηκε; β. Δωριεὺς ὁ Θούριος.


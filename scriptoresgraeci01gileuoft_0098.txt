12.

καί μιν ἐπ’ ἀνθρώπους βάξις ἔχει χαλεπή.
ἆρ’γαλέης αἰεὶ βάξιος ἱέμενοι.

13.
ἀληθείη δὲ παρέστω
σοὶ καὶ ἐμοὶ, πάντων χρῆμα δικαιότατον.

ἈΡΧῙΛΟΧΟΣ Ὁ ΠΑΡῙΟΣ.

l.
κηδέα μὲν στονόεντα, Περίκλεες· οὐδέ τις αὐτῶν
μεμνόμενος, θαλίῃς τέρψεται οὔτε πότοις.
τοίους γὰρ κατὰ κῦμα πολυφλοίσβοιο θαλάσσης
ἔκλυσε· μυδαλέους δ’ ἄμφ’ ὀδύνῃς ἔχομεν
πνεύμονας· ἀλλὰ θεοὶ ’γὰρ ἀνηκέστοισι κακοῖσιν,
ὣ φίλ’, ἐπὶ κρατερὴν τλημοσύνην ἔθεσαν
φάρμακον. ἄλλοτε δ’ ἄλλος ἔχει τόδε· νῦν μὲν ἐς ἡμέας
ἐτράπεθ’, αἱματόεν δ’ ἕλκος ἀναστένομεν.
ἐξαῦτις δ’ ἑτέρους ἐπαμείψεται· ἀλλὰ τάχιστα
τλῆτε, γυναικεῖον πένθος ἀπωσάμενοι.

2.
εἰμὶ δ’ ἐγὼ θεράπων μὲν Ἐνυαλίοιο ἄνακτος,
καὶ Μουσέων ἐρατὸν δῶρον ἐπιστάμενος.

 


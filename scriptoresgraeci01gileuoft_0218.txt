l 4
ἄνθος ἀνηέξησε παραίφασιν Ἀπόλλωνι,
ἄνθος ἀριζήλοιο φερώνυμον ἡβητῆρος.
ἤδη δ’ ἀγχιδόμοισιν ἐπ’ Ἀτρείδαο μελάθροις
ἵστατο, θεσπεσίῃσιν ἀγαλλόμενος χαρίτεσσιν.
οὔ Διῒ τοῖον ἔτικτεν ἐπήρατον υἷα Θυώνη.
ἱλήκοις, Διόνυσε, καὶ εἶ Διὸς ἐσσὶ γενέθλης·
καλὸς ἔην κᾷκεῖνος ἐπ’ ἀγλαΐῃσι προσώπου.
ἡ δὲ φιλοξείνων θαλάμων κληῖδας ἀνεῖσα
ἐξαπίνης Ἑλένη, μετεκίαθε δώματος αὐλήν·
καὶ θαλερῶν προπάροιθεν ὄπιπτεύουσα θυράων,
ὡς ἴδεν, ὣς ἐνόησε, καὶ ἐς μυχὸν ἤγαγεν αὐλῆς·
καί μιν ἐφεδρήσσειν νεοπηγέος ὑψόθεν ἕδρης
ἀργυρέης ἐπέτελλε· κόρον δ’ οὐκ εἶχεν ὀπωπῆς.
ἀλλ’ ὅτε δὴ χρύσειον ὀῒσσαμένη Κυθερείης
κοῦρον ὀπιπεύειν θαλαμηπόλον· ὀψὲ δ’ ἀνέγνω
ὡς οὐκ ἔστιν ”Ερως, βελέων δ’ οὐκ εἶχε φαρέτρην.
. πολλάκι δ’ ἀγλαΐῃσιν ἐῦγλήνοιο προσώπου
παπταίνειν ἐδόκευε τὸν ἡμερίδων βασιλῆα·
ἀλλ’ οὐχ ἡμερίδων θαλερὴν ἐδόκευεν ὀπώρην
πεπταμένην χαρίεντος ἐνὶ ξυνοχῇσι καρήνου.
ὀψὲ δὲ θαμβήσασα τόσην ἀνενείκατο φωνὴν·
“ ξεῖνε, πόθεν τελέθεις; ἐρατον γένος εἶπέ τε πάτρην.
ἀγλαΐην μὲν ἔοικας ἀριζήλῳ βασιλῆϊ,
ἀλλὰ τεὴν οὐκ οῖδα παρ’ Ἀργείοισι γενέθλην.
πᾶσαν Δευκαλίωνος ἀμύμονος οῖδα γενέθλην.
οὐ Πύλον ἠμαθόεσσαν ἔχεις, Νηλήιον οὖδας·
Ἀντίλοχον δεδάηκα, τεὴν οὐκ εἶδον ὀπωπήν.
οὐ Φθίην χαρίεσσαν, ἀριστήων τροφὸν ἀνδρῶν’
οῖδα περικλήῖστον ὅλον γένος Αἰακιδάων·
ἀγλαΐην Πηλῆος, ἐϋκλείην Τελαμῶνος,

 


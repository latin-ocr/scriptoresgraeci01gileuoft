34

ἀθάνατοι δ’ ἀνένευον ἀνηνύστους ἑκατόμβας.
εἰλαπίνη δ’ ἐπίδημος ἔην καὶ ἀμήχανος ὕβρις,

ὕβρις ἐλαφρίζουσα μέθην λυσήνορος οἴνου,

ἀφραδίῃ τε βέβυστο, μεθημοσύνῃ τε κεχήνει

πᾶσα πόλις· πυλέων δ’ ὀλίγας φυλάκεσσι μεμήλει·
ἤδη γὰρ καὶ φέγγος ἐδύετο· δαιμονίη δὲ

Ἴλιον αἰπεινὴν ὃλεσίπτολις ἀμφέβαλεν νύξ.
Ἀργείῃ δ’ Ἑλένῃ πολιὸν δέμας ἀσκήσασα,

ἦλθε δολοφρονέουσα πολυφράδμων Ἀφροδίτη,

ἐκ δὲ καλεσσαμένη προσέφη πειθήμονι φωνῇ·

“ νύμφα φίλη, καλέει σε πόσις Μενέλαος ἀγήνωρ,
ἵππῳ δουρατέῳ κεκαλυμμένος· ἀμφὶ δ’ Ἀχαιῶν
ἡγεμόνες λοχόωσι τεῶν μνηστῆρες ἀέθλων.
ἀλλ’ ἴθι, μηδὲ τί τοι μελέτω Πριάμοιο γέροντος,
μήτ’ ἄλλων Τρώων, μήτ’ αὐτοῦ Δηϊφόβοιο·
ἤδη γάρ σε δίδωμι πολυτλήτῳ Μενελάῳ.”

ὣς φαμένη θεὸς αὖθις ἀνέδραμεν· ἦ δὲ, δόλοισι
θελγομένη κραδίην, θάλαμον λίπε κηώεντα·
καὶ οἴ Δηΐφοβος πόσις εἵπετο· τὴν δὲ κιοῦσαν
Τρῳάδες ἑλκεχίτωνες ἐθηήσαντο γυναῖκες.

ἡ δ’ ὁπόθ’ ὑψιμέλαθρον ἐς ἱερὸν ἦλθεν Ἀθήνης,
ἔστη παπταίνουσα φνὶιν εὖήνορος ἵππου.

τρὶς δὲ περιστείχουσα καὶ Ἀργείους ἐρέθουσα,
πάσας ἠΰκόμους ἀλόχους ὀνόμαζεν Ἀχαιῶν
φωνῇ λεπταλέῃ· τοὶ δ’ ἔνδοθι θυμὸν ἄμυσσον
ἀλγεινοὶ,κατέχοντες ἐελμένα δάκρυα σιγῇ.
ἔστενε μὲν Μενέλαος, ἐπεὶ κλύε Τυνδαρεώνης,
κλαῖε δὲ Τυδείδης μεμνημένος Αἷγιαλείης,
οὔνομα δ’ ἐπτοίησεν Ὀδυσσέα Πηνελοπείης. ,
’Ἄντικλος δ’, ὅτε κέντρον ἐδέξατο Λαοδαμείης,


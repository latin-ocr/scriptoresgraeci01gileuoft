56

δάκρυε μὲν Παλαμήδεα, τὴν δ’ ἐφέηκεν Ἀχαιοῖς,
αὐτὸς δ’ αὖτ’ ἀπέπαυσε μάχης πολέμοιό τε πάμπαν.
πρὸς δέ ’γε λοιμὸν Ἀπόλλων, ἠέλιος μέγας, ἧκεν.
θνῆσκον δ’ Ἀργεῖοι, Παλαμήδεος οὐκ ἔτ’ ἔοντος,
ὃς λοιμούς τε πρόφασκε καὶ ἀλθεστήρια τούτων.
Τρῶες δ’ ὡς ἔμαθον λοιμόν τε χόλον τ’ Ἀχιλῆος,
οὐκ ἔτι πύργων ἔνδοθι οὐδὲ πόληος ἔμιμνον,
ἀλλ’ ἄρα προφρονέως, πυλέων πετάσαντες ὀχῆας,
ἄχρι νεῶν κατέβαινον, ἴδ’ Ἀργείους ἐδάῖζον·
οἱ δ’ ἄρα δαμνάμενοι λοιμῷ καὶ χείρεσι Τρώων,
ἐξαπάταισιν ὀνείρου πανσυδίῃ ἐχέοντο,
Τρωσὶν ἐναντίβιον πολεμίζειν ἱμείροντες.
σπεισαμένοισι δ’ ἔδοξε δύο προμάχεσθαι ἁπάντων,
ὓς δ’ ἂν νικήσῃ, Ἑλένην φορέειν σὺν ἑταίροις·
ἐκ δ’ ἔθορ’ ἐκ Τρώων Πάρις, Ἀργείων Μενέλαος·
ὣς Πάρις ἡττήθη δὲ, Τρῶες ὅρκια χεῦον.
αὐτίκα ’γὰρ Μενέλαον Πάνδαρος ἔμβαλεν ἷῷ,
οὐδ’ ἔλαβεν κῦδος, δόξης δ’ ἀπόερξεν ἑαυτόν·
τὸν μὲν ’γὰρ Μαχάων ἰήσατο, φάρμακα πάσσων,
Τρωσὶ δὲ καὶ Τροίῃ καὶ Πανδάρῳ ἔπλετο πῆμα.
τόξα γάρ οἷ ἐρύοντι κακάγγελος ἤλυθεν αἶσα,
ἀστὴρ παμφανόῳν, σῆμα πολέμοιο, κομήτης,
Ἀθηναίη Ὁμήρου, τὴν ῥα Ζεὺς προΐαλλεν.
ἐν δὲ Θεοὶ ἀλλήλους ὥρων ἤματι κείνῳ,
ὃκρυόεις Κρόνος ἡδὲ τε ’Άρης ὄβριμόθυμος,
οἵ ῥά τε δόξης αἰζηοὺς πολέμου ἀπόερξαν,
αὐτοὺς δ’ αὖ κατέπεφνον, σφῶν δὲ πόληας ἔπερσαν,
εἵκεν ἐπ’ ἤματι τοίῳ ἀριστεύειν ποθέωσιν,
ὅτε χρονοκράτορα θάτερος θάτερον ποιήσει,
ἢν ἀρχὴν ὄπάσας, ἢ οἴκοις ἀντιάσειεν


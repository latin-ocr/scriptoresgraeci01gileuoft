80

’ἄλλά τε εἴδεα ναῶν· τοὶ δ’ ἀπέβαινον ὦκα.
τοὺς δ’ οὔ Τροίη χάνδανεν, οὔτ’ ἄρα Τρῶἳον οὖδας.
καὶ τότε μὲν φυλάκεσσιν ἐεργμενοι ἔνθα καὶ ἔνθα,
δορπήσαντες ἴαυον πάννυχα νήδυμον ὕπνον.

ἀλλ’ ὅτε δὴ λευκόχροος ἤρχετο Ἠριγένεια,
ἀνστάντες φορέοντο· πολύθροος ὦρτο δ’ edm.
ἵπποι δ’ αὖτ’ Ἀράβων ἐριαύχενες ἀγριοθύμων
ψηχόμενοι χρεμέθοντο, πελώρια γαυριόωντες.
αὐτὰρ ἐπεὶ Τροίηθεν ἀπὸ Πριάμοιο μελάθρων
ἔκθορε Μέμνων, ὄβριμος υἱὸς Ἢριγενείης,
Φοῖνιξ, Πουλύδαμάς τε καὶ ἄλλοι κοίρανοι Ἰνδων,
Δαρδανίωνες Τρῶές τ’ ἥδ’ ὅσα Τρώϊα φῦλα,
ἐς πέδιον κατέβαινον· στείνετο δ’ ἔθνεα λαῶν.
ἥρως δ’ ὀβριμόθυμος ἐφ’ ἅρματος ἵστατο Μέμνων,

Πουλύδαμάς θ’ ἑκάτερθε καὶ ἄλλοι κοίρανοι Ἰνδων·

καὶ τότε χειρὸς πτύγματι λαὸν ἐκέκλετο Μέμνων,
ἐς πόλεμον θωρήσσεσθαι, ἀράβιζ ε δὲ τεύχη,
Ἴνδων εἰλομένων θωρησσομένων τε τάχιστα
ὅπλοις νηγατέοισι καὶ ἀσπίσι τεσσαραπλεύροις.
ἀλλ’ ὅτε δὴ θωρήχθησαν Τρῶές τε καὶ αὐτοὶ,
ἔστασαν ἐν τελέεσσι παρ’ ἡγεμόνεσσιν ἕκαστος.
Ἀργεῖοι δ’ ἑτέρωθεν ἐθωρήχθησαν ἀνάγκῃ.

εὖτ’ ἄρα ἠελίοιο μένος σκιάασκεν ἀρούρας,
σύμβαλον ἀλλήλοισι, πολὺς δ’ ὀρυμαγδὸς ὀρώρει
μαρναμένων ἀνέρων· νέκυες δ’ ἄρα πλῆθον ἅπαντα
φύρδην ἀμφοτέρωθεν, ἐπ’ Ἀργείων δὲ μάλιστα.
ἔθνεα δ’ ἔρῥεον Ἰνδων καὶ Ἀράβων μεγαθύμων,
πάντοθεν ἑκχύμενα, τοὶ δ’ ἐν μέσῳ ἄλγεα πάσχον
Ἀργεῖοι, πολυτειρέα δ’ αὐτῶν λύετο γοῦνα.

ἔμπης δ’, οὔκ ἐθέλοντες, ὑπὲρ ψυχῆς ἐμάχοντο,

0
. . ε ,Ὶ--ρ-η.-.-ι ..ιλ- -- ν

 


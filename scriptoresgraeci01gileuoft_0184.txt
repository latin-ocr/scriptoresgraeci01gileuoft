72

ἔστι βίῳ πᾶν ἔργον, ἐπὰν μοχθεῖν ἐθέλησθα.
ναυτίλος εἶ πλώειν ἐθέλεις, εὔρεῒα θάλασσα·
εἶ δὲ γεωπονίην μεθέπειν, μακραί τοι ἄρουραι.
οὐδὲν ἄνευ καμάτου πέλει ἀνδράσιν εὐπετὲς ἔργον,
οὐδ’ αὐτοῖς μακάρεσσι· πόνος δ’ ἀρετὴν μέγ’ ὀφέλλει.
μύρμηκες, γαίης μυχάτους προλελοιπότες οἴκους,
ἔρχονται βιότοιο κεχρημένοι, ὁππότ’ ἄρουραι,
λήῖα κειράμεναι, καρπῶν πλήθουσιν ἂλωάς·
οἱ δ’ αὐτοὶ πυροῖο νεοτριβὲς ἄχθος ἔχουσιν,
ἢ κριθῶν· αἰεὶ δὲ φέρων φορέοντα διώκει,
ἐκ θέρεος ποτὶ χεῖμα βορὴν σφετέρην ἐπάγοντες,
ἄτρυτοι· φῦλον δ’ ὀλίγον τελέθει πολύμοχθον.
κάμνει δ’ ἠεροφοῖτις ἇριστοπόνος τε μέλισσα
ἠὲ πέτρης κοίλης κατὰ χηραμὸν, ἢ δονάκεσσιν,
ἢ δρυὸς ὠγυγίης κατὰ κοιλάδος, ἔνδοθι σίμβλων “
σμήνεσι μυριότρητα κατ’ ἄγγεα κηροδομοΰσα.
μὴ μείνῃς ἄγαμος, μή πως νώνυμνος ὄληαι.
δός τι φύσει κ’ αὐτός· τέκε δ’ ἔμπαλιν, ὡς ἐλοχεύθης.
μὴ προαγωγεύσῃς ἄλοχον σέο, τέκνα μιαίνων·
οὔ γὰρ τίκτει παῖδας ὁμοίους μοιχικὰ λέκτρα.
μητρυιῆς μὴ ψαῦε τὰ δεύτερα λέκτρα γονῆος·
μητέρα δ’ ὡς, τίμα τὴν μητέρος ἴχνια βᾶσαν.
μηδὲ κασιγνήτης ἐς ἀπότροπον ἐλθέμεν εὐνήν.
μήδ’ ἐπὶ παλλακίσιν πατρὸς λεχέεσσι μιγείης.
μηδὲ γυνὴ φθείρῃ βρέφος ἔμβρυον ἔνδοθι γαστρὸς,
μηδὲ τεκοῦσα κυσὶ ῥίψῃ καὶ γυψὶν ἕλωρα.
μήδ’ αὖ παιδογόνον ποτὲ τέμνειν ἄρσενα κοῦρον.
μηδὲτεῇ ἀλόχῳ ἐγκύμονι χεῖρα βάλοιο.
μήδ’ ἀλόγοις §duam βατήριον ἐς λέχος ἔλθοις.
μήδ’ ὕβριζε γυναῖκα ἐπ’ αἷσχυντοῖς χείλεσσι.


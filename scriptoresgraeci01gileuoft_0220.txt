16

ὀψὲ δὲ θαμβήσασα τόσην ἀνενείκατο φωνήν·

“ ἀτρεκέως, ὦ ξεῖνε, τεῆς ποτὲ τείχεα πάτρης,

τὰ πρὶν ἐδωμήσαντο Ποσειδάων καὶ Ἀπόλλων,

ἤθελον ἀθανάτων δαιδάλματα κεῖνα νοῆσαι,

καὶ νομὸν οἷονόμοιο λιγύπνοον Ἀπόλλωνος,

ἔνθα θεοδμήτοισι παρὰ προβολῇσι πυλάων

πολλάκις εἰλιπόδεσσιν ἐφέσπετο βουσὶν Ἀπόλλων.

ἅγρεο νῦν Σπάρτηθεν ἐπὶ Τροίην με κομίζων·

ἕψομαι ὣς Κυθέρεια γάμων βασίλεια κελεύει.

οὐ τρομέω Μενέλαον, ὅτ’ ἐν Τροίῃ με vobo-37?
τοίην συνθεσίην καλλίσφυρος ἔννεπε νύμφη.

νὺξ δὲ πόνων ἄμπαυμα μέτ’ ἠελίοιο κελεύθους

ὕπνον ἐλαφρίζουσα μετήορον, ὤπασεν ἠῶ

ἀρχομένην· δοιὰς δὲ πύλας ὥῖξεν ὀνείρων,

τὴν μὲν ἀληθείης, κεράων ἀπελάμπετο κόσμῳ,

ἔνθεν ἄναθρώσκουσι θεῶν νημερτέες ὀμφαί·

τὴν δὲ δολοφροσύνης, κενεῶν θρέπτειραν ὀνείρων.

αὐτὰρ ὅ ποντοπόρων Ἑλένην ἐπὶ σέλματα νηῶν

ἐκ θαλάμων ἐκόμισσε φιλοξείνων Μενελάου,

κυδιόων δ’ ὖπέροπλον ὑποσχεσίῃ Κυθερείης,

φόρτον ἄγων ἔσπευδεν ἐς Ἴλιον ἰωχμοῖο.

Ἐρμιόνη δ’ ἀνέμοισιν ἀποῤῥίψασα καλύπτρην,

ἱσταμένης πολύδακρυς ἀνέστενεν ἠριγενείης.

πολλάκι δ’ ἀμφιπόλους θαλάμων ἔκτοσθε λαβοῦσα,

ὀξύτατον βοόωσα, τόσην ἀνενείκατο φωνήν·

“ παῖδες, πῇ με λιποῦσα πολύστονον ᾤχετο μήτηρ;

ἢ χθιζὸν σὺν ἐμοὶ θαλάμων κληῖδας ἑλοῦσα,

ἔδραθεν ὑπνώουσα, καὶ ἐς μίαν ἤλυθεν εὐνήν ;”

ἔννεπε δακρυχέουσα· συνωδύροντο δὲ παῖδες.

ἀγρόμεναι δ’ ἑκάτερθεν ἐπὶ προθύροισιν ἐρύκειν


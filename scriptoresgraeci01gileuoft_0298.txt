94·

Εὔμηλός τε, Λεοντεὺς, Εὐρυπύλοιο βίη τε,
Δημοφόων, Ἀκαμας τε καὶ Ἄντικλος, ὃς θάνεν ἵππῳ,
Πηνελέως τε, Μέγης τε καὶ Ἀντιφάτης ἐπὶ τοῖσιν,
Ἰφίδαμας, πρὸς δ’ Εὐρύδαμας καὶ Ἀμφίδαμας τις,
πὰρ δ’ ἄρα τοῖσιν Ἐπειὸς καὶ Ὀδυσεὺς πολύβουλος.
ἀλλ’ ἄρ’ Ἀτρείδων βαιῶν τ’ ἄλλων εἶδος ἐνίσπω.
αὐτὰρ ἔπειτ’ ἐρέω πάντα πάλιν, εὖ κατὰ κόσμον.
ἤτοι μὲν κρατέων Ἀγαμέμνων, κοίρανος ἆνδρῶν,
λευκὸς ἔην, μέγας, εὐρυπῶγων, κυανοχαίτης,
ἦῢγένης, εὐπαίδευτος, μακάρεσσιν ὁμοῖος.
τοῖο δ’ ἀδελφὸς βαιὸς ἔην δέμας, εἶχε δ’ ἆρ’ εὖρος,
πυῤῥόχροος δ’ ἆρ’ ἔην, δασυπώγων, ξανθοέθειρος.
Νέστωρ δ’ αὖ μέγας, ἠδὲ κατάῤῥις, γλαυκιόων τε,
μάκροψις, ὖπόπυρῥος, λευκόκομος, πολυφράδμων.
Ἰδομενεὺς δ’ ἄρα γόργος, κυανόχρους, μεσοήλιξ,
κονδόθριξ, δασυπώγων, εὕριν, οὐλοκάρηνος,
Μηριόνης βαιὸς, πλατὺς, εὕθριξ, οὐλοέθειρος,
λευκὸς, στρεβλόῤῥιν, εὐπώγων, εὐρυμέτωπος.
Λοκρὸς δ’ αὖτ’ ἄρ’ ἔην μακρὸς, ὅσσα δὲ τοῖο φαολκὲ,
μάκροψις, μελίχρους, οὐλόθριξ, κυανοχαίτης.
Κάλχας μικρὸς ἔην, λεπτὸς, λευκὸς, δασυχαίτης,
κρᾶτα φέρων πολίην, ὁλόλευκον πρὸς δ’ ἀρ’ ὑπήνην.
Τυδείδης δ’ ἄρα σώματι ἦεν τεσσαράγωνος,
εὐσχήμων, σίμος, στειναύχην, ξανθογένειος.
δουρατίου δ’ ἄρα ἵππου τέκτων ἦεν Ἐπειὸς
λευκὸς, ἐν ἡλικίῃ, μέγας, εὔχαρις, εἴδεΐ καλός.
αὐτὰρ Ὀδυσσεὺς ἡλικίην μέσος ἦν ἰδὲ γάστωρ,
λευκὸς, ἁπλόθριξ, ἠδὲ κατάῤῥιν, γλαυκιόων τε·
ὕστατος αὖτ’ ἄλλων ἐπιβὰς ποτὶ δούρεον ἵππον,
τοῦδε θύρην κλήϊσσε· ῥίγια δ’ εἴδετο ἔργα.


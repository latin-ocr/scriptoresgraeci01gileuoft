26

οὐδὲ τεθνᾶσι θανόντες, ἐπεί σφ’ ἀρετὴ καθύπερθεν
κυδαίνουσ) ἀνάγει δώματος ἐξ Ἀΐδεω.

31.
εὐκλέας αἶα κέκευθε, Λεωνίδα, 0² μετὰ σεῖο
τῇδ’ ἔθανον, Σπάρτας εὐρυχόρου βασιλεῦ,
πλείστων δὴ τόξων τε, καὶ. ὠκυπόδων σθένος ἵππων,
Μηδείων τ’ ἀνδρῶν δεξάμενοι πόλεμον.

. 32.

θηρῶν μὲν κάρτιστος ἐγὼ, θνατῶν δ’, ὃν ἐγὼ νῦν
φρουρῶ, τῷδε τάφῳ λαΐνῳ ἐμβεβαώς.

ἀλλ’ εἰ μὴ θυμόν ’γε Λέων ἐμὸν, ὥς ὄνομ’ εἶχεν,
οὐκ διν ἐγὼ τύμβῳ τῷδ’ ἐπέθηκα πόδας.

33.
αἵδ’ ὑπὲρ Ἑλλάνων τε καὶ ἰθυμάχων πολιητᾶν
ἔσταθεν εὐξάμεναι Κύπριδι δαιμόνιαι·
οὐ γὰρ τοξοφόροισιν ἐμήσατο δῖ’ Ἀφροδίτα
Μήδοις Ἑλλάνων ἀκρόπολιν προδόμεν.

34.

ταῦτ’ ἀπὸ δυσμενέων Μήδων ναῦται Διοδώρου
ὅπλ’ ἀνέθεν Λατοῒ, μνάματα ναυμαχίας.

35.
Δημόκριτος τρίτος ἦρξε μάχης, ὅτε πὰρ Σαλαμῖνα
Ἐλληνες Μήδοις σύμβαλον ἐν πελάγει.
πέντε δὲ νῆας ἕλεν δηΐων, ἕκτην δ’ ἀπὸ χειρῶν
ῥύσατο βαρβαρικῶν Δωρίδ’ ἁλισκομένην. f


60

Τυδείδης δ’ ἐσπείσατο Γλαύκῳ Ἱππολόχοιο,

χάλκεα δ’ ὅπλα ἄμειψε καὶ εἵλετο χρύσεα τοῖο.

Ζεὺς γάρ τε φρένας ὀλβιοδῶρου κύδανε Γλαύκου,

ὥς κεν ἀεὶ κλέος ἄφθιτον ἔσται ξεινοσυνάων.

Ἕκτωρ δ’ ὥς ἐπέτειλε Τρωάσι ῥέξαι Ἀθήνῃ,

βῆ ῥ’ ἴμεν ὀτρυνέων καὶ Ἀλέξανδρον πολεμίζειν.

αὐτὸς δ’ Ἀνδρομάχην τε καὶ υἱέα Ἀστυάνακτα

ἀρτιφρόνων πραπίδων ἀγανοῖς βουλεύμασι θέλξας

ῥώετ’ ἀπὺ πτόλιος σὺν Ἀλεξάνδρῳ ποτὶ χάρμην.
ἔνθ’ ἄρ’ Ἀλέξανδρος μὲν ἔπεφνε Μενέσθιον ἔγχει,

Ἕκτωρ δ’ Ἦιονῆα, Ἰφίνοον δὲ Γλαῦκος·

Αἴας δ’ ἐκ προκλήσιος Ἕκτορι δῆριν ὄρίνας

νικήσας νίκης ἐριγήθεος εἵλετο δῶρα,

νῶτα βόος μεγάλοιο, τά οἱ τότε δῶκεν Ἀτρείδης.
ὦ σχέτλιοι μέροπες, ωακοφραδέες, ἀγριόθυμοι,

οἳ νείκους μὲν τίετε εἴδωλ’ Ἔμπεδοκλείου,

χωλούς τε ῥυσσούς τε παραβλῶπάς τ’ ὀφθαλμὼ,

ἀνέρας ἡμιθέους δὲ τοίοις τίετε δώροις,

ἢ βόος ἢ ὄϊος ἢ ὄρνιθος μελέεσσιν,

οῖσι κᾶμ’ ἀέκων δειδίσκετο οὔλιος ἀνὴρ,

ᾧ πρὶν ἐγὼ θήτευσα, κατηφῶν Ἰσαάκιος,

ᾖδ’ ἄλοχος κείνου περικερδὴς, ἀγκυλόβουλος

δειδιότες ἀμὴν ἀγέρωχον, καλλιέπειαν

τίμων δ’ ἀφρονέοντες, ὅσοι τοῖς αἴσχεα ἦσαν,

’ λεπροὶ, ψεδνοκάρηνες, ἀίδριες, ἄχθεα γαίης,

οὕνεκα τῇ πείθοντο παρὰ κρυφίοις λεχέεσσιν,
οὐδ’ ὥς ἄλλοι ἀνῄνανθ οἱ περιώσιον ἇσθεν,
καὶ ἐσθλοί περ ἐόντες, σωφροσύνῃ δ’ οὐ χραῖσμεν.

ἀλλά νυ τοῖσι Δίκη καὶ ὑστάτιόν περ ἀρήξει,
αὐτὰς δ’ αὖ ὀλέσει, πολυεύνους, κλεψιγαμούσας,


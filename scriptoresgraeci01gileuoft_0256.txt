52

ὴδέ τε νούσους προύλεγε καὶ νούσων ἀπερωὴν,
ἀλθεστήρια φάρμακα, βρώσεις τ’ ἐξερεείνων·
οὕνεκα σήματα ἠδὲ τεράατα προῦλεγε πάντα,
οὕνεκά τε ξύμπασι φίλος μερόπεσσι τέτυκτο,
οὐδ’ ἀγέρωχος ἔην ἢ ἀτάσθαλα ἔργα ἔρεζε·
τοῦνεκα τὸν φιλέεσκον Ἀχαιῶν ἔθνεα πάντων.
αὐτὰρ Ὀδυσσεὺς, ἡρώων φθόρος,ι ἔχθος ἀρίστων,
(ὅς ῥα Φιλοκτήτην Λήμνῳ λίπε, νῆας ἐλάσας,
ὅς τ’ Αἴαντα πελώριον ὕστερον ἔκτα χολώσας,
Λοκρὸν ὃς ἔρσε θαλάσσῃ· φεῦγε γὰρ εἵνεκα τοῖο
μοῦνος ἁπάντων Ἀργείων) στυγέεσκε τὸν ἄνδρα,
οὕνεκέν οἱ ἀρετῇ walum οὐδὲν ἶσοῦτο.
τῷ καὶ ὄλεθρον ἔτευξε ’δολοφροσύνῃσι νόοιο,
Ἀργείοις ιδ’ ἐχόλωσεν Ἀχιλλῆα πτολίπορθον,
λοιμὸν δὲ στονόεντα κατὰ στρατὸν ὦρσε φέρεσθαι.
ἀρχὴν δ’ αὐτῶν ἔχθεος εἴπω, τίς τοι ἐτύχθη.
οὔ μὲν Ὀδυσσέος εἰκῇ μνήσομαι αὐτὸς ἀρότρου,
οὔτ’ ἄρα Τηλεμάχοιο· ψεύδεα πάντα τέτυκται.
αὐτὸς γὰρ συνάγειρεν Ἀχαιῶν πάντας ἀρίστους.
ταῦτα δέ τοι ἐρέω νημερτέα, ὥσπερ ἐτύχθη·
Ἀργείοις περόωσιν ἀπ’ Ἄργεος οἶδμα θαλάσσης,
ἐς Τροίην ὅτ’ ἔπλωον, φαίνετο σήματα πολλὰ,
σκηπτοὶ ἐριφλεγέες, μεγαλοσμάραγοι βρονταί τε,
ἴριδες, ἠδὲ κομῆται, λεῖψις τ’ ἠελίοιο·
καὶ τά γε θυμῷ τρείεσκον πάντες παναχαιοί.
αὐτὸς δ’ αὖ Παλαμήδης ἐκ δέος εἵλετο πάντων,
φήσας οὐκ Ἀργείοις Τρωσὶ δὲ σῆμα κακοῖο·
πάντα γὰρ αὐτολίηθεν ἐφαίνετο σήματα ταῦτα·
πρὸς δέ τε μάντις ἔειπεν, ἀληθέα πάντα πιφαύσκων.
πεσσὸν δ’ αὖ καὶ γράμματα δεύτερον εῧρεν Ἀχαιοῖς·


130

2.
οὖλος ὁρᾷ, οὖλος δὲ νοεῖ, οὖλος δέ τ’ ἀκούει.

3.
ἀλλ’ ἀπάνευθε πόνοιο νόου φρενὶ πάντα κραδαίνει.

4.

αἰεὶ δ’ ἐν ταύτῷ τε μένειν κινούμενον οὐδὲν,
οὐδὲ μετέρχεσθαί μιν ἐπιπρέπει ἄλλοτε ἄλλῃ.

5.

ἀλλὰ βροτοὶ δοκέουσι θεοὺς γεννᾶσθαι ⁴* ⁵
τὴν σφετέρην ἐσθῆτα δ’ ἔχειν φωνήν τε δέμας τε.

6.

ἀλλ’ εἵτοι χεῖράς γ’ εἶχον βόες ἠὲ λέοντες,

ἢ γράψαι χείρεσσι καὶ ἔργα τελεῖν ἅπερ ἄνδρες,
καί κε θεῶν ἰδέας ἔγραφον καὶ σώματ’ ἐποίουν
τοιαῦθ’, οἷόν περ καὶ αὐτοὶ δέμας εἶχον ἕκαστον,
ἵπποι μέν θ’ ἵπποισι, βόες δέ τε βουσὶν ὁμοῖον.

7.

πάντα θεοῖς ἆνέθηκαν Ὅμηρός θ’ Ἡσίοδός τε
ὅσσα παρ’ ἀνθρώποισιν ὀνείδεα καὶ ψόγος ἐστὶ,
οἳ πλεῖστ’ ἐφθέγξαντο θεῶν ἀθεμίστια ἔργα,
κλέπτειν, μοιχεύειν τε καὶ ἀλλήλους ἆπατεύειν.

8.

ἐκ ’γαίης ’γὰρ πάντα, καὶ εἷς γῆν πάντα τελευτᾷ.

 


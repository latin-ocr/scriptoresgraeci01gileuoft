54-

9.
οὐ φιλέω μέγαν στρατηγὸν, οὐδὲ διαπεπλιγμένον,
οὐδὲ βοστρύχοισι γαῦρον, οὐδ’ ὑπεξυρημένον,
ἀλλά μοι μικρός τις εἴη, καὶ περὶ κνήμας ἷδειν
ῥαιβὸς, ἀσφαλέως βεβηκὼς ποσσὶ, καρδίης πλέως.
< ...... κᾶπινοήμασιν δασύς.)

10.
οὔ μοι τὰ Γύγεω τοῦ πολυχρύσου μέλει,
οὐδ’ εἷλέ πω με ζῆλος, οὐδ’ ἀγαίομαι
θεῶν ἔργα, μεγάλης δ’ οὐκ ἐρῶ τυραννίδος.
ἀπόπροθεν γάρ ἐστιν ὀφθαλμῶν ἐμῶν.

ll.
τοῖος ἀνθρώποισι θυμὸς, Γλαῦκε Λεπτίνεω πάϊ,

γίνεται θνητοῖς, ὁκοίην Ζεὺς ἐφ’ ἡμέρην ἄγει.

12.
καὶ φρονεῦσι τοῖ, ὁκοίοις ἐγκυρέωσιν ἔργμασι.

13.
Γλαΰχ’ ὅρα, βαθὺς γὰρ ἤδη κύμασιν ταράσσεται
πόντος, ἀμφὶ δ’ ἄκρα γυρεὸν ὀρθὸν ἵσταται νέφος,
σῆμα χειμῶνος· κιχάνει δ’ ἐξ ἄελπτίης φόβος.

14.
θυμὲ, θύμ’ ἀμηχάνοισι κήδεσιν κυκώμενε,
ἄνεχε, δυσμενέων δ’ ἆλέξευ προσβαλὼν ἐναντίον
στέρνον, ἐν δοκοῖσιν ἐχθρῶν πλησίον κατασταθεὶς


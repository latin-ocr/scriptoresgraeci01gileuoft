70

αἵματος ἐξ Ἀργείου Τρώων γαῖαν ἐρεύθων,
οὗ κλέος ἀνθρώποις οὐδ’ ὕστατίοισιν ὀλεῖται,
νεκρὸς ἐπὶ Τροίην ἐπ’ ἀπήνης ἔρχεται, οἵμοι.”

ὣς ἡ μὲν στενάχιζε θεοπρόπος ἐκβοόωσα·
λαοὶ δ’ οἴ μὲν ἔβαινον ἐπ’ ἀκροπόλει περὶ πύργους,
τλησίπονοί τε γέροντες, γραῖαι δ’ αὖτ’ ἐπὶ τοῖσι,
καὶ κοῦραι καὶ νύμφαι, παιδογόνοι τε γυναῖκες·
ἄλλο τε πλῆθος ἔβαινον, ἐπεστείνοντο δὲ πύργοι·
μητράσι δ’ ἅμ’ ἀνέβαινε κατηφέα νήπια τέκνα
ἀρτίποδος βάσιος τρομερὸν γόνυ δινεύοντα·
ἄλλα δ’ ὑπαὶ μαζοῖσιν, ἐμύρετο δὲ καὶ ταῦτα.
ὡς οἱ μὲν περὶ πύργους βαῖνον δακρυχέοντες.
οἷ δ’ ἄλλοι ἐχέοντο πανιλαδδν ἔξω τείχους.
καὶ τότε Τρωϊάδων βασιλήῒα φῦλα γυναικῶν
ἄμφ’ Ἑκάβην ἀγέροντο καὶ ἔστενον ἄλλοθεν ἄλλη.
Ἀγχίσου Ἀγαμήδη, ἀδελφεὴ Αἶνείαο,
Φρόντις, Ἀβαρβαρέη, Θεανὼ, Κλυτίοιό τ’ ἄκοιτις
Λαοθόη, Οἰνώνη, ἄλλαι Τρωϊάδες τε.
1 νύμφαι τὲ Πριάμοιο, ἐῦγενέες περὶ πάσας·
σὺν δ’ Ἑλένη τανύπεπλος ἐφέσπετο δακρυχέουσα,
τέτρασι σὺν τεκέεσσιν, Ἀλεξάνδροιο γενέθλῃ,
Βουνίκῳ, Κορίθῳ τε καὶ Ἀγάνῳ Ἰδαίῳ τε.
Κασσάνδρη δ’ ἑκάτερθ’ Ἑκάβης καὶ Λαοδίκεια
τήνδε ποδοσφαλέουσαν ἆειρούσαι”κατὰ κόσμον,
ἥδε μὲν οῗα νέκυς κάρη ἥμυεν ἔνθα καὶ ἔνθα.
τῆς δ’ αὖτε προπάροιθεν υἱέες ἕνδεκα βαῖνον·

Αἴσακος ἠδ’ Ἕλενος, Πάμμων, Πάρις, ’Λντίφονός τε,

Ἱππόθοος Ἀγάθων τε, Πολίτης Δηΐφοβός τε,
σὺν δ’ ἆρ’ ἆγαυὸς Τρωΐλος αὖτ’ ἐπὶ τοῖο-ιν ἐπῆεν,
οἳ φύγον Αἰακίδαο βίην, ζῶον δ’ ἄχρι καὶ τότε.

 


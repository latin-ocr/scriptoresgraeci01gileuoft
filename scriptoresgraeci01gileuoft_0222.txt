18

ἄμφω, ἀναγκαίη ξυνήϊα πάντα λαχόντα,
ἔργα παλαιοτέροιο κασιγνήτοιο διώκειν.
ἔνθεν ἀκηχεμένοισι βαρυνόμεναι βλεφάροισι
πολλάκις ὑπνώουσιν, ὅτε κλαίουσι, γυναῖκες.
ἦ μὲν ἀλητεύουσα δολοφροσύνῃσιν ὀνείρων,
μητέρα παπταίνειν ὧῒσσατο· τοῖα δὲ κούρη
ἴαχε θαμβήσασα, καὶ ἀχνυμένη περ ἐοῦσα·
“ χθιζὸν ὀδυρομένην με δόμων ἔκτοσθε φυγοῦσα,
κάλλιπες ὑπνώουσαν ὑπὲρ λεχέων γενετῆρος.
ποῖον ὄρος προλέλοιπα; τίνας μεθέηκα κολώνας; ’
οὕτω καλλικόμοιο μεθ’ ἁρμονίην Ἀφροδίτης ;”
τοῖα δὲ φωνήσασα προσέννεπε Τυνδαρεώνη·
“ τέκνον ἀκηχεμένη, μὴ μέμφεο τοῖα παθοῦσῃ·
ὁ χθιζός με μολὼν ἀπατήλιος ἥρπασεν ἀνήρ.”
ἔννεπεν. ἡ δ’ ἀνόρουσε· καὶ οὑχ ὁρόωσα τιθήνην,
ὀξυτέρῃ πολὺ μᾶλλον ἀνεβρυχήσατο φωνῇ’,
“ ἠερίης, ὄρνιθες, ἐΰπτερα τέκνα γενέθλης, ,
ἔσπετε νοστήσαντες ἐπὶ Κρήτην Μενελάῳ,
χθιζὸν ἐπὶ Σπάρτην τὶς ἀνὴρ ἀθεμίστιος ἐλθὼν,
ἀγλαΐην σύμπασαν ἑῶν ἀλάπαξε μελάθρων.”
ὣς ἡ μὲν πολύδακρυς ἐς ἠέρα φωνήσασα,
μητέρα μαστεύουσα μάτην ἐπλάζετο κούρη.

καὶ Κικόνων πτολίεθρα καὶ Αἰολίδος πόρον ”Ελλης
Δαρδανίοις λιμένεσσιν ὑ νυμφίος ἤγαγε νύμφην.
πυκνὰ δ’ ἔτιλλε κόμην, χρυσέην δ’ ἔῤῥηξε καλύπτρην
Κασσάνδρη, νεόφοιτον ἀπ’ ἀκροπόληος ι’δοῦσα.

Τροίη δ’ ὑψιδόμων πυλέων κληῖδας ἀνεῖσα,

δέξατο νοστήσαντα τὸν ἀρχέκακον πολιήτην.

 


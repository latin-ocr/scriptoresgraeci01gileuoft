26

τηλεφανὴς ἵνα πᾶσιν ἑὴν χάριν ἀνδράσι πέμπῃ.
καὶ τὸ μὲν ἐξελάχαινον ἐφημοσύνη βασιλῆος.
ἠέλιος δ’ ὅτε νύκτα παλίνσκιον ἀνδράσιν ἕλκων
ἐς δύσιν ἇχλυόπεζαν ἑκηβόλον ἔτραπεν ἠῶ,

δὴ τότε, κηρύκων ἐπεκίδνατο λαὸν ἀϋτὴ

φεύγειν ἀγγελέουσα καὶ ἑλκέμεν εἷς ἅλα κοίλην
νῆας ἐῢκραίρους ἀνά τε πρυμνήσια λῦσαι·

ἔνθα δὲ πευκήεντος ἀνασχόμενοι πυρὸς ὁρμὴν,
ἕρκεά τε πρήσαντες ἐῢσταθέων κλισιάων,

νηυσὶν ἆναπλῶεσκον ἀπὸ Ῥοιτειάδος ἀκτῆς
ὅρμον ἐς ἆντιπέραιον ἐϋστεφάνου Τενέδοιο,
γλαυκὸν ἀναπτύσσοντες ὕδωρ Ἀθαμαντίδος Ἕλλης.
μοῦνος δὲ πληγῇσιν ἑκούσια γυῖα χαραχθείς

Αἰσιμίδης ἐλέλειπτο Σίνων, ἀπατήλιος ἥρως,
κρυπτὸν ἐπὶ Τρώεσσι δόλον καὶ πήματα κεύθων.
ὥς δ’ ὁπότε σταλίκεσσι λίνον περικυκλώσαντες
. θηρσὶν ὃρειπλανέεσσι λόχον πολυωπὸν ἔπηξαν
ἆνέρες ἂγρειντῆρες· ὁ δ’ ἐκκριδόν, οἶος ἀπ’ ἄλλων
λαθρίδιος, πυκινοῖσιν ὑπὸ πτόρθοισι δεδυκῶς,
δίκτυα παπταίνων ἔλαθεν θηροσκόπος ἀνήρ·

ὣς τότε, λωβητοῖσι περίστικτος μελέεσσι,
Τροίῃ λυγρὸν ὄλεθρον ἐμήδετο· καδδέ οἱ ὤμους
ἕλκεσι ποιητοῖσιν ἐπέῤῥεε νήχυτον αἲμα.

ἦ δὲ περὶ κλισίῃσιν ἐμαίνετο παννυχίη φλὸξ,
καπνὸν ἐρευγομένη ἐριδινέα φοιτάδι ῥιπῇ·
Ἥφαιστος δ’ ἐκέλευεν ἐρίβρομος·· ἐκ δὲ θυέλλας
παντοίας ἐτίνασσεν ἐπιπνείουσα καὶ αὐτὴ
μήτηρ ἀθανάτοιο πυρὸς φαεσίμβροτος Ἥρη.

ἤδη δὲ Τρώεσσι καὶ Ἰλιάδεσσι γυναιξίν

ὄρθρον ὑπὸ σκιόεντα πυλύθροοε ἤλυθε φήμη,

